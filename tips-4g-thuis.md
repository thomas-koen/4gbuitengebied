---
title: Tips 4G thuis
---

#Tips 4G thuis

Heb je KPN’s of T-Mobile’s 4G voor thuis oplossing en wil je het maximale eruit halen? Met deze tips voor 4G thuis helpen we je graag op weg: 

1.	Check je snelheid. Deze speedtest wordt veel door monteurs gebruikt: Speedtest.nl. Ook beschikbaar als app. Zo bepaal je waar het precies aan ligt: aan de afstand tussen je apparaat en de router (trage WiFi), of aan de plaatsing van de router (trage 4G)? Voor traag WiFi zijn er allerlei oplossingen, zoals internet via het stopcontact met een setje stroomnetadapters, een WiFi-repeater die je WiFi bereik verlengt of losse access points. Het kan ook nog aan je apparaat liggen: een oudere pc of laptop heeft een tragere internetverbinding. 
2.	Plaatsing 4G router. De indicatielampjes op je 4G-modem vertellen je hoeveel 4G-signaal je ontvangt. Plaats je 4G router bij een raam richting je dichtstbijzijnste 4G mast. (check hier), zo hoog mogelijk in huis. Dus niet in je meterkast. 
3.	4G buitenantenne. Deze versterkt het 4G-signaal en bevestig je aan een buitenmuur. KPN en T-Mobile bieden deze ieder aan. We raden aan om deze ook bij dezelfde provider te halen zodat je door de helpdesk goed geholpen kunt worden. Bij KPN a € 79,99 voor buitenantenne + € 29,99 voor muur-montage, bij T-Mobile is deze € 50. 
4.	Inzicht in je dataverbruik. Allemaal een apparaat thuis met hetzelfde besturingssysteem? Dan kunnen updates opeens samenvallen, en dat trekt nogal data opeens. Windows 10, Android en iOS bieden verbruikgegevens per app waardoor je inzicht krijgt in je dataverbruik. Je kunt ook datalimieten instellen. 
5.	Samenwerken. Werkt bovenstaande niet? Haal diep adem en overweeg met andere gedupeerden een particulier initiatief te starten. Op Samen Snel Internet vind je heel veel informatie over zaken die je kunt regelen en bestaande initiatieven.
