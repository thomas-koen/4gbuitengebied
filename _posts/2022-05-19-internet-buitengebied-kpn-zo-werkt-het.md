---
layout: post
title:  "Internet buitengebied van KPN: zo werkt het privé en zakelijk"
date:   2022-05-19 13:23:12
image: '/assets/images/koei.jpg'
hero_image: /assets/images/koei.jpg
hero_height: is-large
published: true
permalink: internet-buitengebied-kpn-zo-werkt-het
show_sidebar: true
---

Woon je in een klein dorp, of in een boerderij die afgelegen tussen de weilanden staat? Dan is het goed mogelijk dat je een hele andere beleving van het internet hebt dan je vrienden in grotere plaatsen. Terwijl zij zonder problemen het ene na het andere filmpje op Youtube kijken, moet jij al geduld hebben als je je e-mail wil checken. Als je thuis zeer traag internet hebt, is het mogelijk dat je aanmerking komt voor Sneller Internet Buitengebied van het KPN. Dit is een service voor huishoudens in het buitengebied waarbij je thuis kunt internetten met het mobiele 4G-netwerk.

## Zo werkt het

Als je in aanmerking komt voor [Sneller Internet Buitengebied](/kpn-4g-buitengebied/), krijg je een 4G-modem gratis in bruikleen van KPN. Dit modem werkt samen met een modem dat is aangesloten op het ADSL-netwerk om je huis van internet te voorzien. Je toegang tot het 4G-netwerk is dus een aanvulling op je normale internetabonnement van KPN. Op deze manier kan je internet tot 50 Mbit/sec sneller worden. Je hoeft hier geen toeslag voor te betalen en er is geen grens aan het aantal GB&#39;s dat je kunt gebruiken. Een nadeel is wel dat mobiele internetters voorrang krijgen bij zware belasting van het netwerk.

## Voor wie is deze service?

Je kunt alleen [Sneller Internet Buitengebied aanvragen](/kpn-4g-buitengebied/) als je voldoet aan de voorwaarden die zijn opgesteld door KPN. De eerste eis is dat KPN op jouw adres geen snel internet kan leveren via het ADSL-netwerk. Bij een downloadsnelheid van 30 Mbit/sec of lager kom je in aanmerking voor Sneller Internet Buitengebied. Je kunt geen gebruik maken van deze service als KPN al plannen heeft om in de komende zes maanden verbeteringen uit te voeren die de internetsnelheid boven dit niveau brengen. Een verdere voorwaarde is dat het 4G-netwerk voldoende dekking heeft, ook binnenshuis, en er voldoende ruimte is op het netwerk.

![kas](/assets/images/kas.jpg)

## Sneller internet voor je bedrijf

[Sneller Internet Buitengebied](/kpn-4g-buitengebied/) is niet alleen maar beschikbaar voor particulieren. Heb je een bedrijf dat in het buitengebied is gevestigd is en is je internet traag? Je wilt natuurlijk zonder problemen online kunnen communiceren met je zakenpartners en medewerkers. Om in aanmerking te komen voor Sneller Internet Buitengebied van KPN, moet jouw locatie aan dezelfde voorwaarden voldoen als de voorwaarden die gelden voor een privéabonnement. Als dit het geval is, kun je deze service gratis toevoegen aan je abonnement voor zakelijk internet.

## Check snel of je in aanmerking komt

Omdat je aan zoveel verschillende voorwaarden moet voldoen om in aanmerking te komen voor deze service, kan het per huis verschillen of Sneller Internet Buitengebied beschikbaar is. Als je wilt weten of jij en je gezin een 4G-modem kunnen aanvragen, hoef je alleen maar je postcode en huisnummer in te vullen in [een tool op de website van KPN](/kpn/){:target="_blank"}. Je krijgt dan te zien welke internetsnelheid je volgens KPN met je ADSL-netwerk zou moeten behalen en of je in aanmerking komt voor Sneller Internet Buitengebied.

## Kies een geschikte plek voor je nieuwe modem

Bestaande klanten van KPN krijgen een 4G-modem thuisgestuurd als ze [zich aanmelden voor Sneller Internet Buitengebied](/kpn-4g-buitengebied/). Als je een nieuw abonnement afsluit, moet je daarnaast ook een ADSL-modem installeren. Het is belangrijk om je 4G-modem op een plek op te hangen waar de ontvangst van het 4G-netwerk optimaal is. Hiervoor dienen er zo min mogelijk obstakels te zijn tussen het modem en de dichtstbijzijnde zendmast. Kies daarom voor een plek die zo hoog mogelijk is in je huis, bijvoorbeeld op zolder. Hang het modem bovendien op aan de kant van je huis die het dichtst bij de zendmast is.

## Activeer je snelle internet

Om te onderzoeken waar de ontvangst van 4G-internet het beste is, kun je als eerste eens met je mobiele telefoon rondlopen over de bovenverdieping van je huis. Je hebt een geschikte plek gevonden als er bovenaan het scherm &#39;4G&#39; staat en je veel streepjes ontvangst hebt. Het 4G-modem heeft stroom nodig en moet via een ethernetkabel verbonden worden met je ADSL-modem. Als het ene modem in de meterkast hangt en het andere op zolder, kan dit een behoorlijke operatie zijn. Er zijn zeer lange ethernetkabels verkrijgbaar waarmee je de verbinding tot stand kan brengen.

## Zo controleer je de verbinding

Als je 4G-modem juist is verbonden, kun je aan de lampjes aan de bovenkant zien of het modem een goede ontvangst heeft. Als er drie rode lampjes branden, is de ontvangst optimaal. Heb je de allerbeste plek gevonden? Dan kun je het modem aan de muur bevestigen. Met een beetje geluk kun je nu genieten van snel internet. Het is ook mogelijk dat je internet nog steeds tegenvalt, ook nadat je al deze stappen hebt doorlopen. In dat geval kun je proberen om de ontvangst te verbeteren met een buitenantenne. Deze worden door KPN verkocht voor ongeveer 80 euro.