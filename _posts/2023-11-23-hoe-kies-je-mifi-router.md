---
layout: post
title:  "Hoe kies je een MiFi Router?"
date:   2023-11-23 11:08:02
image: '/assets/images/kopsteun.jpg'
hero_image: /assets/images/kopsteun.jpg
hero_height: is-large
published: true
permalink: hoe-kies-je-een-mifi-router
show_sidebar: true
---

Ook overtuigd dat een MiFi-router handig is? Dan wordt het tijd om er een aan te schaffen. Dit gadget kan een geweldige oplossing zijn als je vaak onderweg bent en altijd toegang tot internet wilt hebben, of als je op vakantie gaat en je eigen internetverbinding wilt meenemen naar je vakantiebestemming of de camping. Met een [draagbare MiFi-router](https://powermifi.com/) kun je overal online gaan, zelfs op plaatsen waar normaal gesproken geen internet beschikbaar is, zoals in de auto, op kantoor, in de achtertuin of op de camping. Maar waar moet je op letten bij het kopen van een MiFi-router en wat heb je nog meer nodig?

## Wat is een MiFi Router?

Een MiFi router is een handzaam apparaat, ongeveer zo groot als een smartphone. Hiermee kun je overal waar je naartoe reist een veilig wifi-netwerk creëren. Je hebt alleen een router en een simkaart met abonnement nodig. Hiermee kun je verbinding maken met het 4G- of 5G-netwerk van een mobiele provider. Tevens kun je deze router niet alleen met je smartphone verbinden, maar ook met andere apparaten zoals laptops en tablets. Je hebt dus altijd een persoonlijke wifi-hotspot bij je.

## Heb ik een simkaart nodig?

Om gebruik te maken van een MiFi router, heb je dus een simkaart nodig. Dit kaartje is de sleutel tot je internetverbinding. Zonder een geldige simkaart zal de router simpelweg geen verbinding kunnen maken met het mobiele netwerk. Wil je altijd en overal probleemloos online kunnen gaan? Kies dan voor een geldig abonnement in Nederland of schaf een prepaid simkaart aan in het land waar je naartoe reist. Zo ben je verzekerd van ononderbroken toegang tot het internet.

## Thuis internet zonder aansluiting

Je kunt een MiFi router ook gewoon thuis gebruiken. Het is in principe precies hetzelfde als een normale router. Weet wel dat deze compacte routers meestal een iets kleiner bereik hebben in vergelijking met de traditionele routers die je in huis hebt staan. Maar dat is geen probleem, want je kunt hem eenvoudig oppakken en verplaatsen. Dus als je bijvoorbeeld in de zolderkamer wilt werken of van de zon in de tuin wilt genieten, kun je de MiFi router meenemen en zo de wifi-dekking optimaliseren. Zo kun je overal in huis internetten.

## Veilig online met een draagbare router

Daarnaast moet je even letten op de beveiliging. Wanneer je een MiFi router gebruikt, zet je eigenlijk een persoonlijke wifi-netwerk op. Dit is over het algemeen veel veiliger dan wanneer je verbinding maakt met openbare wifi-netwerken, zoals die op campings, luchthavens of in de trein. Ben je vaak bezig met belangrijke zaken? Je kunt dan ook kiezen voor een MiFi router met ingebouwde firewall. Hierdoor ben je beter beschermd tegen mogelijke aanvallen van hackers

## Gebruik van een MiFi Router buiten Europa

Wil je de MiFi router buiten Europa gebruiken, dan moet je rekening houden met verschillende netwerkstandaarden. Providers buiten Europa maken vaak gebruik van andere soorten mobiele netwerken. Om ook online te kunnen gaan in landen zoals de Verenigde Staten of Oost-Azië, heb je een MiFi router nodig met wereldwijde netwerkondersteuning. Op locatie kun je dan een prepaid simkaart aanschaffen, wat vaak voordeliger is dan het gebruik van de bundel van je eigen provider in het buitenland. Heb jij al zo'n handig apparaat?