---
layout: post
title:  "Hoe werkt 4G in het buitengebied?"
date:   2021-06-14 14:34:08
image: '/assets/images/tulpenveld.jpg'
hero_image: /assets/images/tulpenveld.jpg
hero_height: is-large
published: true
permalink: hoe-werkt-4g-buitengebied
show_sidebar: true
---

**Het is heerlijk om buiten de drukte van de stad te leven, maar het gebruik van internet in het buitengebied kan te wensen overlaten. Je wil natuurlijk verbonden blijven met de rest van de wereld, al helemaal als je een bedrijf runt. Dan heb je snel internet nodig, het liefst tegen een schappelijke prijs. 4G internet kan dan de ideale oplossing zijn. Maar wanneer kies je voor 4G en welke opties zijn er?**

## Wanneer 4G?

Als je internet in het buitengebied nodig hebt, maar je kan niet gebruikmaken van glasvezel of ADSL, dan is 4G een goede uitkomst. 4G is een alternatief voor vast internet op locaties waar geen kabel ligt en de wijkkast niet bereikt kan worden. Zo kun je toch snel internetten, of dat nu nodig is voor werkgerelateerde doeleinden of om een simpel filmpje te kijken. Check altijd even of 4G voor thuis wel beschikbaar is op jouw postcode.

## Hoe snel is 4G voor thuis?

De snelheid van het internet in het buitengebied is afhankelijk van verschillende zaken, en de keuze van een abonnement is wellicht de belangrijkste. Voor de allerhoogste snelheid, van 600 Mbps, kies je voor het abonnement van [Internet Creators snel internet buitengebied](https://4gbuitengebied.nl/internet-creators-snel-internet-buitengebied). Dan weet je zeker dat je jezelf niet hoeft op te vreten omdat je browser niet wil laden, of wanneer je film alsmaar blijft bufferen. Let wel op een kleine kanttekening, de abonnementskosten liggen hoog én je betaalt eenmalig €99 + €49 aansluitkosten.

Een andere factor die kan meespelen bij de snelheid van je internet, is de plaatsing van de zendmast waarmee je 4G voor thuis is verbonden. Maar ook de bezetting van je netwerk en de plaatsing van de router spelen mee.

## Kosten 4G

Snel internet in het buitengebied is fijn, maar als je op de centen wil letten, moet je prioriteiten stellen. Hoe duur je 4G abonnement is, hangt natuurlijk af van de provider die je kiest en de hoeveelheid gigabytes (GB) die je verbruikt. Voor het goedkoopste abonnement dat niet gekoppeld is aan een ADSL-oplossing, kies je [Odido 4G voor thuis](/odido-4g-voor-thuis/). Let wel op, de maximale snelheid van het abonnement is maar 25 Mbps. Bovendien betaal je voor de router en is het niet geschikt voor zakelijk gebruik.

### Hoeveelheid verbruik je?

Je verbruik heb je helemaal zelf in de hand. Met het 4G Unlimited abonnement van Odido heb je een onbeperkte hoeveelheid gigabytes ter beschikking. Je krijgt een startbundel van 500GB en je kunt elke dag gratis 5GB ophogen via sms. Als die GB&#39;s op zijn, kun je zelf gratis 2GB activeren, zo vaak als je wil. Je kunt dus wel onbeperkt internetten, maar het is mogelijk dat je telkens actief gigabytes moeten activeren. Dit kan vervelend worden als er veel verbruikers zijn en je jezelf bedenkt dat je na een uurtje film kijken in HD al ongeveer 3GB hebt verbruikt.

## Beste keuze

Wil je 4G voor thuis tegen een schappelijke prijs? Dan is je internetverbinding wel minder snel, maar bij normaal gebruik zou dit niet tot problemen moeten leiden. Als de snelheid van het internet in het buitengebied juist van belang is, bijvoorbeeld omdat veel mensen van het internet gebruikmaken, moet je ook bereid zijn om dieper in de buidel te tasten.
